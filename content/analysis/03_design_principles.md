---
Title: Design principles
Description: This is my design principle analysis page.
Template: analysis
---
# Design principles

Den här rapporten är en empirisk analys av tre olika websidors design. Den kommer även att innehålla en jämförelse med min egen sidas design.

Urval
-----------------------

Som musikintresserad kändes det intressant att jämföra olika musiker/bands hemsidor och jag har därför valt två musiker och ett band, Steven Wilson, John Zorn och bandet Meshuggah. Två av hemsidorna är artisterna officiella sidor medan John Zorns sida är inofficiell. Jag tycker inte att det gör något för undersökningen utan tvärt om kan det vara intressant att se om det är något som märks i jämförelsen.

Metod
-----------------------

Undersökningen är rent empirisk och inga verktyg kommer att användas. Som referensmaterial används Canvas 20 designprinciper för att diskutera vidare.

Resultat
-----------------------

Alla tre hemsidorna har samma syfte. De ska dels promota respektive artist och också informera användaren. Kommande händelser som skivsläpp och turnéer är viktigt men även artistens historia och diskografi kan vara av intresse för många.

###Steven Wilson
Det man direkt lägger märke till om man skrollar på hemsidan är mängden content som finns. Det är mycket bilder, youtube-klipp och även en embedded spotify-spellista. Det visuella står i fokus och där är knappt någon text alls som inte är en del av en bild eller liknande. Trots allt content känns den väldigt välstrukturerad och det känns inte alls plottrigt.

Hemsidan gör ett väldigt bra jobb med att fånga intresse utan att det blir överväldigande. Det är även ett klart relevant innehåll som ryms med släppta skivor, musikvideor och content från artistens sociala medier.

Användandet av grid är en stor faktor till att sidan känns överskådlig och strukturerad. De raka linjerna innehållet är uppdelat i ger en tydlig design och varje typ av innehåll är samlat på en rad. Detta upplägget ger också en väldigt balanserad sida med total balans. Den absolut tydligaste principen som märks är dock symmetrin. Det är symmetrin som gör sidan balanserad. Sidan består av rader och innehållet har exakt samma storlek över hela raden. Innehållet är också centrerat så vänstersidan ser exakt likadan ut som högersidan. Designen som ses på framsidan är genomgående, även de andra sidorna har liknande struktur.

###Meshuggah

Meshuggahs sida är väldigt sparsamt gjord. Hela sidan utgörs av en bild (som jag råkar veta är deras senast släppta album). Bandets titel är en länk som går till deras turnédatum. Navbaren är överst och längst ner finns ikoner till deras sociala medier. Det är en minimalistisk design och sidans funktion är mer eller mindre att klicka vidare till andra sidor.

Det blir lite speciellt med en perosnlig sida då den inte direkt konkurrerar med en annan. Söker man sig hit vet man varför och det finns inte direkt något annat alternativ. Det går att navigera sig vidare till dit man vill så det är inget som direkt saknas. Samtidigt känns sidan väl tom och fyller knappt något syfte utöver ikonerna till deras sociala medier då resten av användbarheten är i navbaren vilken man även kommer åt från andra sidor. Den fyller sitt syfte och det är tydligt var man har hamnat, det känns väldigt mycket Meshuggah, men för att suga in användaren hade man kunnat ha mer content på sidan.

Minimalistiskt är det som slår en när man ser sidan. Musiken de gör kan definitivt ses ha inslag av minimalism på grund av hur repetativ den är så det skulle kunna vara ett medvedet val för att spegla det. De har jobbat smart med färgerna på sidan. Bakgrunden är mörk med mycket texturer i bildena medan ikonerna för deras sociala medier är vita och väldigt tvådimensionella. De sticker ut tydligt trots att de är små.

De övriga sidorna har samma bakgrund och är även de minimalistiska i känslan. Det är rakt och simpelt även där de har mer innehåll. Allt kommer vertikalt och känns staplat på varandra. En sak som stack ut är att den enda sidan som inte har samma bakgrundsbild är turnésidan vilket kanske är den som är mest relevant också rent nyhetsmässigt.

###John Zorn

John Zorn Resource är även det en sida med minimalistisk design, ännu mer så än föregående. Den går helt i svartvitt och utöver en svartvit stor bild i headern är det bara text på sidan. Utöver navbaren är där en kort välkomsttext där sidans syfte ges och en anmälan till deras nyhetsbrev. Kontrasten mellan det svarta och det vita är det som sticker ut mest på sidan.

Sidan kan ses som ett bibliotek. John Zorn har en extremt omfattande diskografi och syftet är att samla denna på en webplats. Jag tycker att designen funkar väl för vad sidan vill uppnå. Det finns inget flashigt med innehållet och därmed ingen anledning till en flashig design. Det svartvita och sparsamma innehållet känns lämpligt för vad man vill uppnå.

Kontraster och färger är de principer som känns tydligast när man ser sidan. I färgens fall är det avsaknaden av det. Headern med bild och navbar är svart och det lilla innehåll som finns på sidan har en vit bakgrund. Textens färg är vit på den svarta bakgrunden och vise versa vilket accentuerar det ännu mer.

Ett fåtal skivor säljs på hemsidan och där finns det bilder på omslagen. I övrigt är det bara text om man inte klickar sig längre in. Alla verk som listas har en egen sida med bilder men det krävs flera klick för att ta sig dit. I övrigt är alla sidor likadana med samma header och navbar och sen svart text mot en vit bakgrund.

Analys
-----------------------

Sidan som stack ut av de som kollats närmare på är Steven Wilsons. Den var levande på ett helt annat sätt än de övriga två. Det gjorde det även lättare att urskilja olika designprinciper. Jag har tagit upp de jag tyckte var viktigast redan men det fanns fler som exempelvis hirarki och typografi.

Jag la märke till att Meshuggahs sida inte verkar ha uppdaterats på länge utöver turnésidan. De sociala mediea-ikonerna stack ut tydligt på hem-sidan och man behövde inte skrolla ner för att hitta dem så troligvis uppdaterar de mer frekvent i de kanalerna och vill rikta användarna på hemsidan dit istället. Detta lyckas designen bra med. John Zorns ska nog snarare ses som en katalog av hans musik än något annat så i det avseendet vet jag inte om det är rimligt att jämföra med de övriga två då de fyller ett lite annorlunda syfte. Något jag noterade dock var att den saknade favicon vilket känns lite dåligt.

Med det sagt känns det inte att det är en slump att Steven Wilsons sida, som var den klart mest intressanta och snygga sidan av dem, även var den där man tydligt kunde se ett antal designprinciper. Känslan är att det finns en helt annan medvetenhet där och jag tycker att de lyckas bra med att ha massor av innehåll, bilder, musik, videor, sociala medie-inlägg och information utan att det känns överväldigande.

Det som för mig är den viktigaste delen i den känslan är användandet av grids. Jag hade hellre sett en anspråkslös sida som John Zorns var om en stor mängd innehåll inte kan hanteras på rätt sätt. Helheten är i slutändan det viktigaste och jag tror att i stort sätt allt kan funka så länge man är medveten om vad man gör och varför. Mest intressant att uppleva blir det dock om man kan få många olika typer att fungera tillsammans som jag tycker att Steven Wilsons sida gör.

Min egen sida har en design som jag tycker präglas av både medvetenhet och okunskap. Den är gjord med rätt tekniker och principer men den är också tydligt amatörmässig. Dock är det inte bara designen det beror på utan innehållet blir speciellt när det är en skolsida som det här är. Galleriet tycker jag dock är riktigt snyggt och jag la märke till hur galleriet på Steven Wilsons hemsida hade precis samma struktur. Även för mindre skärmar där den också hade en kolumn.

Någonstans tycker jag ändå att utseendet på sidan gynnar syftet. Jag är en amatör och det syns. Det är även påbyggt vecka för vecka med specifika mål utan att veta vad som ska tillföras nästa vecka. Att från början skissa på en plan för helheten tror jag kommer att göra stor skilland vilket vi får göra på slutprojektet.

I och med att vi har haft ett nytt moment varje vecka är det olika designprinciper på olika sidor. Färgschemat är det samma på alla men i övrigt är det grids på vissa, mer struktur och djup på andra och så vidare.

Jag har sett jättemånga snygga och smarta lösningar när jag har tittat närmare på de tre sidorna. Mycket är inte helt applicerbart på materialet jag har på min sida dock. Galleriet är den sidan som har samma typ av innehåll som det jag har tittat på men där var upplägget precis samma. Bilder i ett grid som tar upp samma plats och youtube-klipp som är embeddade. Jag kommer inte göra några ändringar på min sida baserat på det jag har sett. Däremot kommer jag definitivt att ta inspiration för slutprojektet där sidan kommer ha mycket mer gemensamt med vad jag har tittat på i den här analysen.

Referenser
-----------------------

https://stevenwilsonhq.com/sw/

https://www.meshuggah.net/home

https://johnzornresource.com/home

https://www.canva.com/learn/design-elements-principles/

Övrigt
-----------------------

Björn Molin
