---
Title: Colors
Description: This is my color analysis page.
Template: analysis
---
# Färganalys

Denna rapporten är en analys av färgval och typografi på tre olika webplatser. Syftet med analysen är att ge en beskrivning av hur de kan ha tänkt i sina respektive val och vad de med de valen försöker förmedla till användaren.

Urval
-----------------------

Jag har valt att fokusera på teknikåterförsäljning och företagen jag har valt är Elgiganten, Mediamarkt och Webhallen. Anledningen till att jag valde dessa är dels att det är stora rikstäckande företag men även att de alla tre även har fysiska butiker. De fokuserar därmed inte enbart på e-handel som exempelvis cdon, vilket skulle kunna påverka webplatsen.

Metod
-----------------------

För att hämta färgerna från sidorna som ska analyseras används Colorzilla för google chrome. För att göra själva analysen av färgerna används ett färghjul från adobe. Vidare används webläsarens inspect-tool för att se typsnitten på webplatserna.

Resultat
-----------------------

###Elgiganten

![Elgiganten](../image/Elgiganten.png?w=700)

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #88d000">
<td style="height: 50px; width: 50px; background-color: #ffffff">
<td style="height: 50px; width: 50px; background-color: #11175e">
<td style="height: 50px; width: 50px; background-color: #000e52">
<td style="height: 50px; width: 50px; background-color: #f9e300">
<td style="height: 50px; width: 50px; background-color: #f2f2f2">
<td style="height: 50px; width: 50px; background-color: #85060d">
</tr>
</table>

Undersökningen ger inget entydigt resultat. Min bedömning är dock att de har använt sig av komplementfärger i sitt färgschema. Jag finner två nyanser av blått på sidan liknande de jag finner i det färgschemat. Även den djupröda tonen har likheter med vad som finnes i komplementfärgerna, dock är det en något mer cerise ton som återfinns där. Det är också möjligt att det är en slump då flera färger skiljer sig markant åt från vad som återfinns i färgschemat.

Elgiganten har roboto som fontfamilj både i rubrikerna och i brödtexten, men även priserna. Priserna är dock i fetstil och har ett större typsnitt. Det är sans serif som är genomgående över hela sidan. Det som skiljer sig åt är kampanjlänkarna som innehåller bilder där typsnittet är betydligt större.

###Mediamarkt

![Mediamarkt](../image/Mediamarkt.png?w=700))

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #df0000">
<td style="height: 50px; width: 50px; background-color: #eb6668">
<td style="height: 50px; width: 50px; background-color: #f5b2b2">
<td style="height: 50px; width: 50px; background-color: #9c0000">
<td style="height: 50px; width: 50px; background-color: #ffffff">
<td style="height: 50px; width: 50px; background-color: #f8f8f8">
</tr>
</table>

Mediamarkt verkar använda sig av ett monokromt färgschema. På sidan har de både en mörkare röd färg och en rosa färg som båda återfinns i liknande färger i det monokroma färgschemat. De har även en tydlig utgångsfärg som även återfinns i logan på stora delar av sidan.

De använder sig av sourcesanspro över nästan hela sidan. Rubrikerna i texterna är förhållandevis små vilket även brödtexten är. All text är i sans serif. Det är priserna som är i fokus och de har både ett större typsnitt, står i fetstil och är kursiva. Priserna har även en annan fontfamilj som heter pricemm. Jag utgår från att det är en custom font de har. I övrigt är det kampanjerna som har större text och länkar vidare till en produktkategori med sänkta priser.

###Webhallen

![Webhallen](../image/Webhallen.png?w=700))

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #273143">
<td style="height: 50px; width: 50px; background-color: #1a1a1d">
<td style="height: 50px; width: 50px; background-color: #d0084e">
<td style="height: 50px; width: 50px; background-color: #1e222d">
<td style="height: 50px; width: 50px; background-color: #ffffff">
<td style="height: 50px; width: 50px; background-color: #0070ba">
</tr>
</table>

Jag har inte hittat något uppenbart färgschema på Webhallens webplats. Värt att nämna är att de verkar ha stylat om sin sida med ett jultema. Jag tycker fortfarande att det är relevant att undersöka den då de bör vara mån om sin design oavsett. Men det är inte deras vanliga design som pryder sidan vid tidpunkten för min undersökning.

Även webbhallen använder sig genomgående av sans serif. De har fontfamiljen averta på både rubriker, brödtext och priser. De skiljer sig åt då de har en blå textfärg på produkterna när du navigerar på hemsidan. Priserna är inte lika utstickande som på de övriga två webplatserna. Dock har de en bild på prissäkningen på ett antal produkter som sticker ut istället för att lägga fokuset på det faktiska priset.

Analys
-----------------------

Mediamarkts röda färg som präglar sidan får en direkt att tänka på röda priser, alltså något som är billigt. De sticker även ut jämfört med de andra två webplatserna då priserna är extremt tydligt accentuerade. Detta får i mitt tycke sidan att se billig ut, både på gott och ont. Oavsett vad man tycker känns det som ett väldigt medvetet val från deras sida som de också lyckas med. Webhallen och Elgiganten känns lite renare och mer stilfulla i det avseendet.

I övrigt har sidorna väldigt många likheter. En vit body med produkter och kampanjrutor uppradade. Ens fokus dras lätt åt bilderna på produkter vilket så klart även är tanken och det är därför sparsamt med text utöver på de specifika produkternas sidor där information om produkten följer. Det är tydligt att designen främjar produkterna som säljs och jag tycker att de lyckas väl med det.
Både Elgiganten och Webhallen har tydliga accentfärger för att påvisa sina prissänkningar. Elgiganten med en skarp gul färg och Webhallen med en röd.

Det jag tyckte var mest intressant med analysen är att Mediamarkt, som är det företaget jag personligen förknippar starkast med lågpris, även var de som både med hjälp av typsnitt och huvudsakliga färg på hemsidan förmedlade det billigaste intrycket.

I övrigt la jag märke till att färgerna på sidan verkar baseras på färgerna i respektive logo. Elgiganten med sin gröna och blå och mediamarkt med sin röda. Webhallens jultema gör den lite annorlunda men deras normala blåa färg återkommer även den på sidan.



Referenser
-----------------------

https://www.elgiganten.se/

https://www.webhallen.com/

https://www.mediamarkt.se/

https://www.colorzilla.com/

https://color.adobe.com/sv/create/color-wheel

Övrigt
-----------------------

Björn Molin
